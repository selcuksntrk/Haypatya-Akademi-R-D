# Haypatya-R(esearch)-D(evelopment)

Haypatya Akademi projesi kâr amacı gütmeyen bir eğitim platformu olmayı hedeflemektedir. İçinde bulunduğumuz Haypatya-R-D github repo'su ise bu projenin araştırma ve geliştirme notlarını içermesi için oluşturulmuştur. Bu projenin mimarı ve geliştiricisi olarak ilk hedefim kapsamlı bir araştırma yapmak ve mümkün olan en verimli eğitim metodolojisini oluşturmaktır. Bu yüzden bu projenin araştırma ve metodoloji oluşturma kısmının, geliştirme kısmından daha uzun süreceğini tahmin ediyorum. Ayrıca yaptığım araştırmalar ile ilgili aldığım notları da kaynakları ile birlikte burada paylaşmayı amaçlıyorum. Böylece eğitim metodolojisini oluştururken hangi bilimsel kaynakları kullandığımı, proje ilerledikçe benimle birlikte görme şansınız olacaktır. Bu projeyi oluşturmayı düşündüğümde, araştırma ve geliştirme kısmı için belirli bir süre belirlemedim, çünkü kendi hayatımda da meşgul olduğum başka şeyler olduğu için, doğru bir süre belirleyemeyeceğimi düşündüm. Fakat tüm geliştirme sürecimi benimle birlikte bu repo'dan takip edebileceksiniz. Tek arzum, okullarda verilemeyen:

*kritik düşünme,

*öğrenmeyi öğrenme,

*bir problem ile karşılaşıldığında doğru yöntemle çözüme yaklaşım,

*sosyal bir birey olma,

*araştırma yapabilme,

*bilgiye ulaşabilme,

*analiz yapabilme

gibi yetenekleri insanlara kazandırabilmek, onları 21. yüzyıla hazırlayabilmek, eğitimde fırsat eşitliğini sağlayabilmek. Umarım bu projenin son halini hep birlikte görebiliriz. Bu projeyi başlatmaktan dolayı çok heyecanlıyım, umarım insanlığa katkıda bulunur.
